---
title: Kathmandu do Birgunj
description: Relacja z podróży z Kathmandu do Birgunj, opisująca trudności w podróży, poszukiwanie noclegu oraz przygotowania do przekroczenia granicy z Indiami.
date: 2013-10-31
categories:
  - Azja 13/14
tags:
  - Bihar
  - Indie
  - Notatki z podróży
authors:
  - Kasia
draft: false
created: 2013-10-31T15:11
updated: 2024-08-21T17:58
---
113 km – liczyliśmy na 350 RS i 4-5 h. Dostaliśmy bilety za 530RS i powiedziano nam, że bus jedzie 7-8h. Po 11h i przesiadce do mniejsze busika w Hetaudzie – dotarliśmy do Birgunj – brzydkiego, przygranicznego miasteczka. Misja rozbicia namiotu legła w gruzach po prawie dwugodzinnym poszukiwaniu miejscówki. Wszędobylscy ludzie nie opuszczali nas niemal na krok. Granicy nie mogliśmy przekroczyć ze względu na zamknięty immigration office – z pomocą strażnika udało się przez telefon ustalić, że urzędnik będzie w pracy od 6tej rano, a pieczątka od niego jest niezbędna. Kolejny strażnik pomógł nam wydatnie w negocjacji ceny noclegu i zbił ją do 300 rupii. Pijaniutki gospodarz na starcie chciał 500 (jaszczurka w łazience gratis). Wykończeni podróżą śpimy jak zabici (pomimo panującego smrodu, zaduchu i warkotu wentylatora).