---
title: Dzień 11 – Thorung Phedi
description: Relacja z ostatniego noclegu przed przełęczą Thorung La, gdzie Kasia i Michał przygotowują się do wspinaczki na wysokości prawie 5000 m npm. Opisują swoje odczucia związane z aklimatyzacją oraz plany na nadchodzący dzień.
date: 2013-10-22
categories:
  - Azja 13/14
tags:
  - Nepal
  - treking
  - Annapurna
authors:
  - Kasia
draft: false
created: 2013-10-22T15:11
updated: 2024-08-21T17:55
---
To nasz ostatni nocleg przed przełęczą. Choć wydawałoby się, że High Camp jest lepszym miejscem do rozpoczęcia ataku na przełęcz (500 m wyżej, 45 minut drogi z Thorung Phedi), wybieramy niżej położoną wioskę. Noc na wysokości prawie 5000 m npm z pewnością nie byłaby przyjemna, wolimy więc wstać wcześniej i zacząć wspinaczkę w lepszej kondycji.

Niezależnie od tego i tak robimy sobie spacer na gorącą czekoladę i imbirową herbatę do ostatniego obozu, by przyzwyczaić nasze organizmy do wysokości.

Pocieszamy się, że jest to ostatnia zimna noc na trasie (temperatury na zewnątrz schodzą do -15, w pokoiku bywa około 5), a już za przełęczą przestaniemy wcinać Diamox, który choć pomaga w aklimatyzacji, to jednak odczuwamy jego skutki uboczne w postaci pojawiającego się co jakiś czas uporczywego mrowienia palców u rąk i nóg, a w przypadku Kasi nawet policzków.