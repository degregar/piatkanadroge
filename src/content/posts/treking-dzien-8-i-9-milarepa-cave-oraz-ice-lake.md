---
title: Dzień 8 i 9 – Milarepa Cave oraz Ice Lake
description: Relacja z aklimatyzacyjnych spacerów w Himalajach, w tym wizyty w jaskini Milarepy oraz podejścia pod jezioro lodowcowe Ice Lake. Opis pięknych widoków i trudnych warunków pogodowych.
date: 2013-10-20
categories:
  - Azja 13/14
tags:
  - Nepal
  - treking
  - Himalaje
authors:
  - Kasia
draft: false
created: 2013-10-20T15:11
updated: 2024-08-21T17:54
---
W oczekiwaniu na dobrą pogodę robimy sobie spacery aklimatyzacyjne. Na pierwszy ogień Milarepa Cave (4100 m npm) – miejsce, w którym kilka lat spędził na medytacjach i modłach pustelniczy mnich, żyjący w XI wieku. Po drodze mijamy magiczną polankę, na której, w pobliżu ruin małej wioski, pasie się chmara himalajskich kozic. Zwierzaki dają się spokojnie fotografować, niewiele robiąc sobie z naszej obecności.

U celu doganiają nas chmury i lekko oprósza nas śnieg.

Kolejny dzień przeznaczamy na podejście pod jezioro lodowcowe (Ice Lake – 4800 m npm). Pogoda znów nas nie rozpieszcza, ale postanowiliśmy wyjść tam niezależnie od aury dla dobra aklimatyzacji. Miejsce, z pewnością urokliwe przy słonecznej pogodzie, nam na moment pozwala odpocząć od porywistego wiatru.